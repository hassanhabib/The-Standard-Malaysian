# 1 Broker

## 1.0 Pendahuluan
Broker merupakan penghubung lojik niaga dengan dunia luar. Mereka adalah pembalut bagi perpustakaan luaran, sumber-sumber, khidmat-khidmat, atau API-API yang memenuhi kehendak suatu '_interface_' lokal agar perniagaan boleh berinteraksi dengan mereka tanpa diikat ketat dengan mana-mana sumber atau pelaksanaan perpustakaan luaran tertentu.

Broker, secara amnya, ditakdir menjadi boleh dibuang dan boleh diganti; mereka dibina dengan pemahaman bahawa teknologi berkembang ubah setiap masa. Maka akan tiba waktunya apabila ia perlu diganti dengan teknologi baru yang lebih cekap menjalankan tugas.

Tetapi broker turut memastikan perniagaan anda boleh dipalam melalui pengabstrakan mana-mana kebergantungan sumber luaran daripada apa yang cuba dicapai oleh perisian anda.

Contohnya, katakan anda mempunyai sebuah API bagi memakai dan melayan data dari suatu server SQL. Suatu hari anda berputus bahawa adalah lebih jimat bagi API anda untuk menggunakan teknologi NoSql. Dengan adanya broker, kita dapat memutuskan kebergantungan terhadap SQL dan kemudiannya bersepadu dengan NoSql dengan jauh lebih senang dan mengguna pakai masa dan tenaga kerja yang sekurang mungkin.

## 1.1 Atas Peta
Dalam mana-mana aplikasi termasuklah aplikasi mudah alih, '_desktop_', sesawang, atau cuma API, broker biasanya duduk di bahagian "ekor" kerana mereka bertindak sebagai titik pertemuan terakhir antara kod tersuai dan dunia luar.

Sama ada dunia luar itu cumalah storan lokal dalam memori atau sebuah sistem bebas yang berdiam di belakang suatu API, mereka semuanya perlu berdiam di belakang Broker dalam mana-mana aplikasi.

Dalam contoh seni bina aras rendah sesebuah API berikut - Broker berdiam di antara lojik niaga dan sumber luaran:

<br />
    <p align=center>
        <img src="https://github.com/hassanhabib/The-Standard-Malaysian/blob/main/1.%20Broker/Sumber/Brokers.png" />
    </p>
<br />