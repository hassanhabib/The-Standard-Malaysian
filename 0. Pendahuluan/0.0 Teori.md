# 0.0 Teori

## 0.0.0 Pendahuluan
Tatkala mereka bentuk sesuatu sistem, amatlah penting bagi pereka-pereka bentuk berbuat demikian berdasarkan suatu teori khusus. Teori memainkan peranan yang amat besar dalam memastikan tujuan, model, dan simulasi reka bentuk mereka itu padu dan boleh diperpanjang dalam lingkungan sebuah domain khusus.

Tanpa kira betapa kecoh ianya kelihatan, mana-mana sistem juga pasti dipengaruh oleh sekurang-kurangnya satu teori ciptaan pereka bentuk; atau diwarisi daripada pereka-pereka bentuk sebelumnya mahupun cara-cara mereka. Tidak kisah apa atau sesiapa si pengaruh itu, adalah penting bagi pereka bentuk itu memahami sepenuhnya teori yang diikuti, jikalau tidak nescaya akan mempunyai impak negatif terhadap keputusan-keputusan akan datang dari segi pemermanjangan reka bentuk tersebut dalam mengejar dunia yang senantiasa berubah serta berkembang.

Dari awal lagi, saya telah sedar bahawa teori yang lagi mudah lah yang lagi senang diterima pakai oleh pereka-pereka bentuk lain serta disebar jauh melangkaui batas impian pereka bentuk asal. Satu alam semesta yang dibina atas corak-corak yang lebih mudah akan menjadikannya lebih senang bagi yang mengkagumi kecantikannya dalam memahami dan menghargai, jauh berbanding jikalau mereka mengalah disebabkan corak-corak yang terlalu rumit melampaui batas pemahaman.

Suatu teori mengenai alam semesta dapat menjadikan hidup lebih bertujuan, diperkaya dengan pelbagai aneka cerita-cerita kelangsungan hidup, evolusi, dan pengabulan.

## 0.0.1 Mencari Jawapan
Di zaman awal hidup, saya bergelut dengan persekolahan. Yang diajar tiada yang masuk akal. Ia seolah-olah apa yang penting di sekolah bagi semua orang adalah menghafal dan memuntah apa yang dihafal semasa peperiksaan; bukannya betul-betul memahami apa yang diajar, menyoal asal-usulnya, serta mengesahkan tujuannya.

Dari usia yang muda lagi saya sedar saya perlukan suatu formula sakti untuk bantu saya bezakan yang sahih dari yang tidak, yang betul dari yang salah, apa yang didorong oleh oleh suatu tujuan, dan apa yang cumalah tiruan kepada yang betul-betul mempunyai tujuan.

Saya dipanggil pelbagai nama ejekan semasa zaman persekolahan. Tetapi saya tidak berapa kisah kerana saya menghabiskan masa sepenuh hati, minda, dan raga dalam mencari jawapan kepada segalanya. Demikian bermulalah pencarian untuk membina satu teori yang mampu menjelaskan dunia ini kepada saya.

Tatkala mencari jawapan, adalah penting anda membuka hati dan minda kepada segala pilihan. Jangan sesekali biarkan mana-mana struktur sosial atau tradisional mengehadkan minda anda dari mencari kebenaran mengenai alam semesta dan memeluk jawapan dari serata tempat.

Selepas bertahun-tahun pencarian, saya bertapak atas satu teori yang memudahkan saya memahami segalanya. Saya memanggilnya Tiga-Sifat Segala-galanya.

## 0.0.2 Tiga-Sifat
Teori Tiga-Sifat menyatakan bahawa segala-galanya di dunia ini terdiri daripada 3 komponen utama. Kebergantungan, tujuan, dan pendedahan. Setiap komponen memainkan peranan yang amat penting dalam kelangsungan hidup, evolusi, dan pengabulan sesebuah sistem.

Mari kita bincangkan komponen-komponen tersebut.

### 0.0.2.0 Tujuan
Segala kewujudan di sekeliling kita mempunyai tujuan. Ia dicipta dan direka bentuk dengan suatu tujuan khusus dalam minda si pencipta. Kita mereka bentuk kereta untuk membawa kita dari titik A ke titik B. Kita mereka bentuk cawan untuk meminum, pinggan untuk menyaji, dan kasut untuk berjalan. Segalanya pasti mempunyai suatu tujuan teras yang mendorong reka bentuknya dan menjelaskan kewujudannya.

### 0.0.2.1 Kebergantungan
Akan tetapi setiap sistem mesti mempunyai suatu kebergantungan. Contohnya, Kita sebagai sebuah sistem biologi bergantung pada makanan dan air untuk hidup. Kereta bergantung pada minyak atau elektrik. Sistem komputer bergantung pada kuasa dan elektrik, dan sebagainya. Tak kisah impak atau kepentingannya, setiap sistem mesti mempunyai suatu kebergantungan, tak kira besar atau kecil.

### 0.0.2.2 Pendedahan
Setiap sistem mesti mendedahkan dirinya supaya sistem-sistem lain boleh menyepadu serta mengguna kupayaannya. Bagaimanapun untuk menjadikan diri sebagai suatu kerbergantungan, ia mestilah mendedahkan dirinya supaya sistem-sistem lain boleh bergantung padanya. Contohnya, mata soket adalah lapisan pendedah bagi bekalan elektrik untuk membolehkan sistem-sistem lain menyambung palamnya dan mendapat arus elektrik. Stesen minyak adalah lapisan pendedah bagi tangki minyak yang bertempat di bawah tanah.

<br />
	<div align=center>
		<img width="75%" src="https://github.com/hassanhabib/The-Standard-Malaysian/blob/main/0.%20Pendahuluan/Sumber/Teori/Teori.png?raw=true" />
	</div>
<br />

## 0.0.3 Segalanya Berhubungan
Dalam skema yang lebih besar, semua sistem di alam ini berhubungan antara satu sama lain. Satu contoh mudah ialah rantai makanan alam semula jadi. Si matahari sebagai kebergantungan untuk rumput bertumbuh; si belalang sebagai pemakan (pemakai) rumput, manakala si katak memakan belalang, si ular memakan katak, dan seterusnya.

Setiap ahli dalam rantai makan adalah suatu sistem yang mempunyai kebergantungan, tujuan, dan pendedahan.

<br />
	<div align=center>
		<img width="75%" src="https://github.com/hassanhabib/The-Standard-Malaysian/blob/main/0.%20Pendahuluan/Sumber/Teori/Teori-0.0.3.png?raw=true" />
	</div>
<br />

Memandangkan sistem-sistem komputer adalah cerminan alam nyata semata-mata, penyepaduan sistem-sistem ini mewakili satu rantaian kebergantungan tak berkesudahan di mana setiap sistem bergantung kepada satu atau lebih sistem-sistem lain untuk mencapai tujuannya. Aplikasi mudah alih yang mudah juga mungkin bergantung pada satu sistem backend untuk mengekalkan data. Tetapi sistem backend itu mungkin bergantung pada sistem perkomputeran awan untuk mengekalkan data. Dan sistem perkomputeran awan bergantung pada sistem pemfailan untuk melaksanakan operasi storan kekal asas dan sebagainya.

## 0.0.4 Corak Fraktal
Corak Tiga-Sifat juga boleh diperhati pada skala terkecil dan skala terbesar sesebuah sistem. Setiap sistem secara tak berkesudahannya terdiri daripada tiga komponen, di mana setiap satu juga terdiri daripada tiga komponen dan seterusnya. Ini kita panggil corak fraktal.

Contohnya, komponen terkecil yang diketahui di alam ini ialah kuark dalam neutron dalam atom. Kuark-kuark ini terdiri daripada tiga komponen; iaitu dua kuark naik dan satu kuark turun. Tapi jika diperhati lebih jauh sedikit, anda boleh nampak sistem lebih besar yang didiami ketiga-tiga kuark ini juga terdiri daripada tiga komponen; elektron, proton, dan neutron.

<br />
	<div align=center>
		<img width="75%" src="https://github.com/hassanhabib/The-Standard-Malaysian/blob/main/0.%20Pendahuluan/Sumber/Teori/Teori-0.0.4.png?raw=true" />
	</div>
<br />

Jika diperhati lebih jauh lagi, dari aras sub-atom ke aras sistem solar, corak ini berulang berterusan pada skala yang amat besar. Sistem solar kita terdiri daripada matahari, planet-planet, dan bulan-bulan. Mereka juga tertakluk kepada corak kebergantungan, tujuan, dan pendedahan; sama seperti komponen-komponen pada aras sub-atom seperti berikut:

<br />
	<div align=center>
		<img width="75%" src="https://github.com/hassanhabib/The-Standard-Malaysian/blob/main/0.%20Pendahuluan/Sumber/Teori/Teori-0.0.4 2.png?raw=true" />
	</div>
<br />

Dan jika diperhati lebih jauh lagi, kita dapati galaksi terdiri daripada habuk, gas, dan jirim gelap.

Corak Tiga-Sifat berulang berterusan dalam setiap aspek kehidupan kita. Setiap komponen dalam alam semesta, dari bahagian sub-atom terkecil sehingga skala galaksi dan sistem solar, mematuhi peraturan yang sama.

## 0.0.5 Seni Bina & Reka Bentuk Sistem
Jelas terbukti kita boleh menggunakan sesebuah teori untuk mereka bentuk sistem! Bolehlah kita bangunkan setiap komponen dalam perisian kita berdasarkan konsep Tiga-Sifat. Peraturan-peraturan dan garis panduan perekaan bentuk perisian berdasarkan Teori kita panggil sebagai Piawaian. Ia merujuk kepada piawaian sejagat dalam mereka bentuk sistem-sistem dalam setiap perihal.

Piawaian menentukan pada aras-rendah seni bina bahawa setiap sistem harus terdiri daripada broker (kebergantungan), khidmat (tujuan), dan pendedah (pendedahan).

Contohnya, apabila mereka bentuk suatu RESTful API yang mudah, kita mungkin perlu bersepadu dengan sebuah sistem pangkalan data, atau _database_, dan kemudiannya mengesahkan data masuk berdasarkan peraturan niaga tertentu dan mendedahkan kebolehannya kepada dunia luar supaya pengguna API boleh berintegrasi dengannya.

Menurut Piawaian, sistem tersebut akan kelihatan seperti ini:

<br />
	<div align=center>
		<img width="75%" src="https://github.com/hassanhabib/The-Standard-Malaysian/blob/main/0.%20Pendahuluan/Sumber/Teori/Teori-0.0.5.png?raw=true" />
	</div>
<br />

Corak yang sama akan berulang apabila kita dalami mana-mana satu komponen. Bagi contoh, sesuatu khidmat itu terdiri daripada komponen pengesahan, komponen pemprosesan, dan komponen penyepaduan. Kemudian, lebih dalam lagi, komponen-komponen tersebut juga terdiri daripada tiga lagi komponen yang lebih halus; struktur, lojik, dan luaran. Corak ini berterusan sehingga aras paling rendah dalam reka bentuk, seperti berikut:

<br />
	<div align=center>
		<img width="75%" src="https://github.com/hassanhabib/The-Standard-Malaysian/blob/main/0.%20Pendahuluan/Sumber/Teori/Teori-0.0.5 2.png?raw=true" />
	</div>
<br />

Corak yang sama juga dipakai sistem-sistem lebih besar jika kita melangkah keluar dari alam satu sistem ke alam sistem teragih moden seperti seni bina perkhidmatan mikro, atau _microservices architecture_, - kita boleh lihat corak yang sama seperti berikut:

<br />
	<div align=center>
		<img width="75%" src="https://github.com/hassanhabib/The-Standard-Malaysian/blob/main/0.%20Pendahuluan/Sumber/Teori/Teori-0.0.5 3.png?raw=true" />
	</div>
<br />