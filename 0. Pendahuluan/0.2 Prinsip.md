# 0.2 Prinsip
Dalam bab ini, kita akan menerokai prinsip-prinsip Piawaian. Prinsip-prinsip ini diterap semua komponen dalam sistem yang mematuhi Piawaian, tanpa kira sama ada komponen ini adalah broker, kidmat, atau pendedah.

## 0.2.0 Orang Didahulukan
Gagasan utama prinsip ini adalah untuk membina dan mereka bentuk sistem-sistem yang mematuhi Piawaian dengan pertimbangan terhadap orang, bukan sahaja orang yang akan mengguna pakai sistem bahkan juga orang yang akan menjaga dan mengembangkannya.

Satu sistem mestilah mengutamakan kemudahan berbanding kerumitan untuk mematuhi prinsip orang didahulukan. Kemudahan membawa kepada kebolehtulisan semula. Ia juga membawa kepada perekaan bentuk sistem monolitik, dibina dengan set minda modular bagi mewujudkan corak fraktal sejati dalam sistem.

Piawaian juga menguatkuasakan prinsip mengukur keupayaan para jurutera umum dalam memahami konsep-konsep kejuruteraan yang lebih lanjut atau canggih. Para jurutera yang baru dalam industri adalah pemimpin masa depan. Jikalau mereka tidak percaya atau menaruh harapan terhadap mana-mana sistem, maka akhirnya mereka akan pasrah dan akan berulang kalinya menulis semula sistem perisian itu.

### 0.2.0.0 Kemudahan
Kod ditulis bersandarkan Piawaian haruslah mudah. Terdapat beberapa cara untuk memastikan kemudahan ini terjadi; cara-caranya adalah seperti berikut:

#### 0.2.0.0.0 Pewarisan Berlebihan
Mana-mana perisian yang ditulis bersandarkan Piawaian tidak harus punyai lebih dari satu peringkat pewarisan. Lebih dari itu kita anggap berlebihan dan terlarang kecuali dalam kes memberi versi untuk penskalaan aliran menegak. Pewarisan berlebihan telah terbukti sebagai punca kekeliruan dan kesusahan dari segi keboleh bacaan dan keboleh jagaan dalam tahun-tahun berikutnya.

#### 0.2.0.0.1 Kekusutan

##### 0.2.0.0.1.0 Kekusutan Melintang
Pembinaan komponen "umum" - '_common_' dalam setiap sistem dengan janji ia akan memudahkan proses pembangunan adalah salah satu perbuatan terlarang dalam sistem patuh Piawaian. Perbuatan ini wujud dalam komponen yang punyai nama-nama seperti `Utils`, `Commons`, atau `Helpers`. Terminologi-terminologi dan maksud yang cuba disampai dari segi janji palsu pemudahan seperti ini adalah dilarang sama sekali. Mana-mana sistem yang dibina bersandarkan Piawaian haruslah terdiri daripada Broker, Khidmat, atau Pendedah; tak lebih tak kurang.

Satu lagi contoh kekusutan melintang adalah model yang dikongsi melintangi beberapa aliran bebas - berkongsi pengecualian, peraturan pengesahan, atau sebarang bentuk kekusutan melintangi beberapa aliran.

<br />
    <div align=center>
        <img src="https://github.com/hassanhabib/The-Standard-Malaysian/blob/main/0.%20Pendahuluan/Sumber/Prinsip/Kongsi%20Melintang.png" />
    </div>
<br />

##### 0.2.0.0.1.1 Kekusutan Menegak
Prinsip ini juga diguna pakai dalam senario di mana komponen asas digunakan. Melainkan komponen-komponen ini adalah jenis asal - '_native_' atau luaran, mereka tidak dibenarkan dalam sistem patuh Piawaian. Komponen asas tempatan mewujudkan suatu kekusutan menegak yang akan mengancam keboleh jagaan dan keboleh bacaan kod. Kekusutan menegak sama bahayanya dengan komponen `Commons`, kerana ia mewujudkan titik-titik kegagalan tunggal melintasi mana-mana sistem.

Kekusutan (menegak atau melintang) juga menghalang para jurutera dalam mana-mana sistem (terutamanya orang baru) dari memahami kedalaman sistem itu dan juga menghalang mereka daripada pemilikan penuh kefungsiannya. Para jurutera juga terhalang dari peluang untuk membina sesebuah aliran dari kepala hingga ekor apabila separuh daripada fungsinya telah dikomponenkan, mungkin dengan harapan ia dapat memudahkan dan mempercepatkan pembangunan.

<br />
    <div align=center>
        <img src="https://github.com/hassanhabib/The-Standard-Malaysian/blob/main/0.%20Pendahuluan/Sumber/Prinsip/Kongsi%20Menegak.png" />
    </div>
<br />

#### 0.2.0.0.2 Komponen Autonomi
Setiap komponen dalam setipa sistem seharusnya berdikari. Setiap komponen melaksanakan pengesahan, peralatan, dan utilitinya yang tersendiri dalam salah satu dimensinya tanpa kebergantungan keras terhadap mana-mana komponen luaran kecuali melalui suntikan kebergantungan - '_dependency injection_'. Prinsip ini lebih merelakan duplikasi berbanding usaha pemudahan melalui kekusutan kod.

##### 0.2.0.0.2 Tiada Silap Mata
Komponen autonomi meletakkan kesemua rutinnya di hadapan, secara terang-terangan di penglihatan jurutera. Tiada rutin tersembunyi, perpustakaan kongsi, atau sambungan sakti yang memerlukan usaha mengejar dan mencari rujukan apabila tibanya waktu untuk perpisahan suatu sistem monolit gergasi yang tidak dapat dielakkan.

Kita melayan Objek-objek sama seperti sifat semula jadinya; komponen pelbagai dimensi dalam bekas tersendiri seperti atom di alam semula jadi. Komponen-komponen ini melaksanakan sendiri segala-gala pengesahan, pengendalian pengecualian, penjejakan, sekuriti, penyetempatan dan semua yang lain.

<br />
    <div align=center>
        <img src="https://github.com/hassanhabib/The-Standard-Malaysian/blob/main/0.%20Pendahuluan/Sumber/Prinsip/Tiada%20Sihir.png" />
    </div>
<br />

Komponen-komponen yang dibina berdasarkan Piawaian tegas mematuhi ilham _Apa yang anda lihat adalah apa yang anda dapat_ - '_What You See Is What You Get (WYSIWYG)_' - segalanya yang berkaitan dengan komponen tersebut akan terkandung dalam komponen itu sendiri.

## 0.2.1 Kebolehtulisan Semula
Setiap sistem haruslah dibangun dengan set minda prinsip kebolehtulisan semula. Prinsip ini menekankan bahawa andaian-andaian dalam sistem yang kita bina berkemungkinan tinggi akan diperiksa serta dipertimbangkan semula. Setiap sistem haruslah dengan senangnya boleh ditulis semula agar ia boleh mengikuti keperluan niaga yang sentiasa berkembang dan berubah.

Kod yang boleh ditulis semula adalah kod yang senang difahami, diubah suai, dan ditulis semula sepenuhnya. Kod yang boleh ditulis semula amatlah modular dan berautonomi; ia menggalakkan para jurutera untuk mengembangkannya dengan usaha dan risiko serendah mungkin.

Kod yang boleh ditulis semula tidak bermain silap mata dengan pembaca. Ia seharusnya palam-dan-main - '_plug-n-play_'; cabang, klon, bina, dan lancar dengan jaya kesemua ujiannya tanpa sebarang isu. Tiada kebergantungan tersembunyi, rutin tersuntik semasa '_runtime_', ataupun prasyarat yang tak diketahui.

## 0.2.2 Mono-Mikro
Binalah sistem monolit dengan set minda modular, di mana setiap aliran bebas sepenuhnya dari aliran lain. Contohnya, kita boleh bina sebuah sistem monolit dengan set minda khidmat mikro, maksudnya mana-mana aliran boleh dikeluarkan dari sistem dan dijadikan sebagai khidmat mikro tersendiri atau '_lambda_' dengan usaha seringan mungkin.

Prinsip ini seiring dengan konsep komponen autonomi pada aras lebih tinggi di mana aliran juga adalah berautonomi atau berdikari dari aliran dan sistem hos jiran.

## 0.2.3 Tahap 0
Kod mesti dapat difahami oleh individu pada tahap kemasukan dalam kraf kejuruteraan. Sebahagian besar jurutera-jurutera dalan industri kita akan sentiasa terdiri dari golongan orang baru. Kelanjutan usia pangkalan kod kita bergantung pada betapa senang susahnya untuk difahami oleh kebanyakan jurutera dalam industri ini.

Jurutera tahap sifar adalah ukuran kejayaan kita. Keupayaan mereka memahami kod kita merupakan satu jaminan bahawa kod ini akan terus hidup dan berkembang dengan generasi jurutera akan datang.

Prinsip ini memandatkan setiap jurutera dalam industri ini meneliti kod mereka dan berpasangan dengan junior dalam bidang ini untuk memastikan prinsip ini dipatuhi.

## 0.2.4 Kod Terbuka
Prinsip kod terbuka menekankan bahawa segalanya yang ditulis berdasarkan Piawaian haruslah terbuka kepada awam. Ini termasuklah amalan seni bina dalaman, perpustakaan percubaan, dan sebarang bentuk pembangunan modul yang tidak membenarkan setiap jurutera belajar serta mengembangkan mana-mana sistem. Pembangunan alatan dalaman yang tidak dapat diakses awam pastilah tidak dapat mengelak dari menjejaskan pengalaman kejuruteraan bagi sesiapa yang ingin mengembangkan alatan tersebut.

Prinsip ini juga sedar bahawa dalam situasi ekstrem, seperti apabila keselamatan dan sekuriti terancam, atau apabila terdapat kewajipan kontrak, kita tidak dapat membuka akses kod, alatan, platform, dan corak kepada awam. Walau bagaimanapun, menjadikan pengendalian kod sumber bagi kepentingan sendiri atau organisasi adalah dilarang sama sekali oleh Piawaian.

## 0.2.5 Mod Pesawat (Asing-Awan)
Piawaian menguatkuasakan ilham mod pesawat. Di mana para jurutera boleh mendirikan seluruh infrastruktur di mesin tempatan tanpa memerlukan atau mempunyai sebarang sambungan rangkaian, prinsip ini bertentangan dengan prinsip seperti aplikasi asli-awan di mana sistem tersebut tidak dapat berdiri atau berjalan tanpa infrastruktur awan.

Piawaian juga menggalakkan para pengikut supaya membangunkan alatan bagi merapatkan jurang antara komponen infrastruktur awan dengan komponen tempatan seperti '_queues_', '_event hubs_', dan alatan lain bagi memudahkannya untuk diuji dan diubah suai.